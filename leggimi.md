Line By Line
------------

Questa applicazione (che funziona soltanto su desktop) si propone come uno strumento per migliorare la comprensione di una lingua straniera.  
  
Di un testo qualsiasi è possibile richiedere la lettura di una riga per volta, una parola per volta o una lettera per volta (spelling) e farla ripetere tutte le volte che si vuole alla velocità desiderata. E' possibile ascoltare le frasi e cercare di capire senza leggere il testo che viene tenuto nascosto e rivelato a richiesta. La traduzione nella propria lingua può essere utilizzata copiandola da un qualsiasi traduttore automatico.  
  
E' stato provato su Microsoft Windows/10 con Microsoft/Edge, Google Chrome, Firefox, il software è formato soltanto da file HTML e Javascript nativo.  
  
Le voci sintetiche utilizzate possono essere locali o remote. Il numero maggiore di voci disponibili le offre Microsoft Edge, mentre Firefox utilizza soltanto quelle locali. Per installare le voci vocali su Windows:

*   Seleziona Start > Impostazioni > ora & lingua > area & lingua. ...
*   Vai a Lingue preferite, seleziona Aggiungi una lingua.
*   In Scegli una lingua da installare immetti e seleziona il nome della lingua che vuoi installare. Non è necessario installare tutto il language Pack ma soltanto la parte Sintesi Vocale (circa 20MB per lingua).
  
Elenco dei pulsanti:

*   libro chiuso: la riga è nascosta in modo che si possa ascoltare senza leggere
*   libro aperto: la riga è visibile
*   T: la traduzione è visibile
*   t?: la traduzione è nascosta
*   lente d'ingrandimento: lista tutte le parole della riga, di modo che possano essere considerate una per volta, in questo caso il tasto con l'icona di pausa esegue lo spelling.
*   Play voce scelta: utilizza sempre la voce scelta
*   Play Voce Seguente: utilizza a turno tutte le voci esistenti della stessa lingua della voce scelta (per prima quelle della stessa nazione e poi tutte le altre)
*   Play pausa tra le parole: utilizza l'ultima voce usata, facendo una pausa tra una parola e l'altra o tra una lettera e un'altra.
*   Freccia verso destra segna l'inizio di un gruppo di righe
*   Freccia verso sinistra segna la fine del gruppo, dopo aver premuto questo tasto appare una nuova riga prima dell'inizio del gruppo con i tasti che trattano il gruppo come se fosse una sola riga.

**Antonio Cigna**




